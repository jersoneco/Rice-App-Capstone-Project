KAHALAGAHAN
• Ang dekalidad na binhi ay puro, wala o bihira ang naihalong buto ng damo, walang
makikitang taglay na sakit, buo, pare-pareho ang laki at hugis, at 85% pataas ang antas
ng pagsibol.
• Ang ani ng dekalidad na binhi ay 10% o higit pa na mas mataas ang ani kaysa sa
karaniwang binhi. Lumalaki at nahihinog nang sabay-sabay ang pananim kaya mas
madali itong anihin.
• Ang mga rekomendadong barayti ay angkop sa lokal na kondisyon. Matibay sila sa
mga sakit at peste na laganap sa inyong Lugar, mataas umani, at mabili sa merkado.

PAGTATAYA o ASSESSMENT
✓ Ang binhi ay dapat sertipikado ng BPI-NSQCS.
✓ Kung walang accredited seed growers sa inyong lugar, bumili ng binhi sa mga
magsasakang mahusay magpuro ng sariling dekalidad na binhi.
✓ Ang barayti ay angkop sa kalagayan ng inyong bukid (sahod-ulan, may patubig, o
pinapasok ng tubig-alat), at maganda ang resulta ng adaptability trials nito sa nakalipas
na dalawang taniman.

MGA REKOMENDASYON
1. Bumili ng binhi sa accredited seed growers. Tiyaking tunay ang NSQCS blue tag na
gumagarantiya sa kalidad ng binhi. Kung ang binhi ay laon, magsagawa ulit ng
germination test bago ito itanim o ipunla.
Kung walang accredited seed growers na malapit sa inyo:
• Bumili sa a malapit sa inyo: mga pinagkakatiwalaan ninon on g kapwa magsasaka, o
magpuro ng sariling dekalidad na binhi alinsunood sa tamang paraan ng pagbibinhi
partikular ang masusing pagtanggal ng mga halo o roguing.
• Siguraduhing ang sariling aning binhi ay pasado sa germination test na gagawin mo o
ng NSQCS.
2. Piliin ang barayti na:
a. angkop sa kalagayan ng inyong bukid o panahon ng pagtatanim (tag-ulan o tagaraw). Sa tag-ulan, pumili ng barayting matibay sa sakit at peste na karaniwang
umaatake sa inyong lugar, at hindi basta-basta humahapay o lugasin.
b. sa mga lugar na madalas tamaan ng bagyo, tuyot, o baha, gumamit ng barayti na
maaaring mailihis sa mga naturang sakuna. Isa sa mga barayting angkop sa inyong
rehiyon ay tiyak na maganda sa inyong lokalidad;
k. maganda ang resulta ng adaptability trials sa nakalipas na dalawang taniman na
isinagawa ng PhilRice o DA office sa inyong lugar; at
d. mabili sa merkado.

